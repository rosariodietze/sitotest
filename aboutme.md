---
layout: page
title: Chi sono
---

Laureato in ingegneria elettrotecnica da 50 anni, ho sempre avuto come obiettivo nel mio lavoro la completezza e la precisione.
Come accadeva a molti neolaureati in cerca di lavoro inizialmente ho insegnato per poi lavorare in varie aziende, tutte metalmeccaniche nel settore dell’impiantistica, della manutenzione, dei controlli non distruttivi e dell’assicurazione qualità.
Negli ultimi anni lavorativi ho impostato e gestito un laboratorio di prove strutturali per rotabili ferroviari (strutture lunghe fino a 30 metri con carichi dell’ordine del centinaio di tonnellate).
Nel contempo mi sono dedicato, per inclinazione personale, fin dagli anni ‘80, al settore delle indagini sugli incendi, iscrivendomi come esperto al Tribunale.
In questo particolare campo ho svolto molteplici lavori, per incarico sia del Tribunale sia di privati ed aziende.
Come hobby personali, iniziando da studente con la riparazione di radio e apparati da discoteca, ho coltivato il modellismo e l’elettronica in generale con una predilezione per l’Hi-Fi.

### Curriculum

- Laurea in ingegneria elettrotecnica nel 1976 con tesi sperimentale in misure elettriche.
- Abilitato all’esercizio della professione nel 1976 ed iscritto all’Albo degli ingegneri di Napoli nel 1977 (ex matricola 6081) e in quello di Caserta (matricola 974 – settore A).
- Iscritto nell’albo nazionale degli esperti antincendio ai sensi della legge 818/1984 (vedi GU n° 85 del 11 aprile 2003), con il codice CE.00974.I.00001.
- Iscritto nell’albo dei consulenti tecnici di ufficio e dei periti in materia penale del Tribunale di S.M.C. Vetere (CE) con il codice 83.
- Iscritto nell’elenco della C.C.I.A. di Caserta dei soggetti abilitati alle verifiche di sicurezza degli impianti ai sensi ai sensi della legge 46/1990 - attualmente sostituita dalla legge 37/2008 - con il codice 275.
- Iscritto nell’albo degli esperti antincendio NAFI (National Association Fire Investigators) con il codice 15402.
- Esperto di controlli CND (controlli non distruttivi).
- Iscritto nell’albo nazionale dei certificatori energetici A.C.E. dal 2010.
- Operante professionalmente dal 1984 nel campo delle consulenze sia civili che penali in qualità di esperto di Fire Investigation.
- Già professore di Misure radioelettroniche c/o I.T.I.S. RIGHI di Napoli.
- Già assistente tecnico agli impianti industriali della LORO & PARISINI Spa.
- Già responsabile del Servizio impianti e manutenzione di grandi aziende metalmeccaniche (LAMINAZIONE SOTTILE Spa, MORTEO SOPREFIN Spa, FIORE Spa).
- Già responsabile del Servizio collaudi ed assistenza rotabili e quindi del Servizio assicurazione qualità della FIORE Spa. 
- Quality Engineer della FIREMA TRASPORTI Spa e, nella stessa azienda, docente di corsi interni di formazione per operai ed impiegati. Nella stessa azienda ha creato e gestito il Servizio metrologia ed il Laboratorio prove statiche (di strutture ferroviarie)
- Dal 2004 al 2010 membro del “Comitato Tecnico” della società Wind Tunnel Kanal (Galleria del vento) di Vienna.
- Attualmente in pensione : Collaboratore di enti (C.I.F.) ed associazioni (CESAF) per corsi di formazione nei campi della Sicurezza, Qualità e risparmio energetico.

Potete contattarmi tramite mail all'indirizzo: [rosario@dietze.it](mailto:rosario@dietze.it)

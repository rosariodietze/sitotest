---
layout: page
title: Il mio libro
subtitle: Motivazioni e anticipazioni
---

Ricordo che negli anni 80 iniziai a lavorare nel settore ferroviario, e fui fortemente colpito quando, in un deposito ferroviario di locomotive (nell’ambito ferroviario un deposito è per le locomotive una specie di rimessa ed officina nello stesso tempo; parallelamente un’officina è dedicata alle carrozze e carri) vidi un sipario realizzato con teloni intorno ad una locomotiva.
Incuriosito, chiesi spiegazioni e mi fu detto che all’interno del recinto c’era un capotecnico che stava mettendo a punto i distributori del vapore e registrando i leveraggi della trasmissione.
Le operazioni venivano svolte in queste condizioni secretate perché gli operai anziani, esperti di una particolare materia, non volevano che altri apprendessero le loro conoscenze.
Orbene questo modo di agire è totalmente contrario a tutto quello che prevede l’assicurazione qualità, che invece promuove la diffusione della conoscenza per innalzare i livelli qualitativi aziendali.
Ho reputato quindi corretto, nel rispetto dei principi di assicurazione qualità che ho personalmente osservato e cercato di far rispettare nel corso della mia attività lavorativa, di fare partecipi i miei colleghi del settore, e quanti altri ne fossero interessati, a quanto imparato nell’ambito delle indagini sugli incendi ed esplosioni riportando in un libro le mie conoscenze.
In questo lavoro, che ho quasi terminato, ho descritto le esperienze e competenze acquisite in molti anni di frequentazione delle aule di tribunale, di esecuzione di sopralluoghi tecnici e di ricerche specialistiche, cercando di renderle accessibili a tutti i livelli.
L’ho impostato in due volumi, uno che contiene le nozioni teoriche ed un secondo che raccoglie le informazioni più pratiche ed operative.
In conclusione spero che questo mio lavoro possa essere utile a coloro che lavorano nel settore, con la speranza di contribuire, grazie ai suoi contenuti, alla riduzione del la percentuale dei casi non risolti per mancanza di dati ed informazioni sull’argomento.
